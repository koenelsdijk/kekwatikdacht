<html>
  <body>
    <h2 id="inhoud">Inhoud</h2>
    <p>
      <em>Ook dit is een onderdeel dat ik nog wil automatiseren. Voor nu doe ik het nog maar even met de hand, min of meer zoals </em>
      <a href="https://www.freecodecamp.org/news/how-to-add-a-table-of-contents-to-your-article-on-ghost/" rel="noreferrer">
        <em>hier</em>
      </a>
      <em> beschreven. </em>
    </p>
    <ul>
      <li>
        <a href="#inleiding" rel="noreferrer">Inleiding</a>
      </li>
      <li>
        <a href="#poging-1-bash-jq" rel="noreferrer">Poging 1: bash &amp;&amp; jq</a>
      </li>
      <li>
        <a href="#poging-2-c-console-app" rel="noreferrer">Poging 2: C# console app</a>
      </li>
    </ul>
    <hr />
    <h2 id="inleiding">Inleiding</h2>
    <p>Ik heb het idee opgevat om de ontwikkeling van <a href="__GHOST_URL__/about" rel="noreferrer">deze blog</a> bij te houden in een git repository. Zowel de inhoud van posts en pagina's als de automatisering en andere code die ik <a href="https://onzetaal.nl/taalloket/er-voorzetsel-werkwoord">eromheen</a> ontwikkel. Die repository <a href="https://github.com/koenelsdijk/kekwatikdacht/commit/e33fe8305546d8e75cd681288a28c8a96b349766">heb ik aangemaakt</a> en toegevoegd aan de links die bovenin staan op <a href="__GHOST_URL__/" rel="noreferrer">kekwatikdacht.nl</a>. </p>
    <p>De eerste handeling die ik wil automatiseren is het bijhouden van wijzigingen in posts, wanneer ik eraan werk in de ghost-editor. Om te beginnen ga ik bezig met het omzetten van de post-data naar leesbare bestanden. Ghost biedt de mogelijkheid om alle data te <a href="https://ghost.org/help/exports/#content">exporteren naar een JSON-bestand</a>. Daarin is de inhoud van elke post opgenomen in drie formats, waaronder <a href="https://nl.wikipedia.org/wiki/HyperText_Markup_Language">HTML</a>. Die wilde ik in aparte bestanden zetten om ze op te nemen in de repository. Daartoe ondernam ik</p>
    <h2 id="poging-1-bash-jq">Poging 1: bash &amp;&amp; jq</h2>
    <p>Ik heb het volgende <a href="https://github.com/koenelsdijk/kekwatikdacht/commit/a839aee8e20877dced67f2655054efeb9d2d93e0">bash-script gemaakt</a> (ik wilde schrijven 'geschreven', maar dat voelt niet helemaal kloppend met de ondersteuning van <a href="https://huggingface.co/Qwen/Qwen2.5-Coder-14B-Instruct-GGUF#qwen25-coder-14b-instruct-gguf" rel="noreferrer">een LLM</a>) dat de HTML van alle posts uit de JSON van de export in html-bestanden zet. Ik heb nu nog handmatig de <a href="https://ghost.org/help/exports/#content">backup JSON gedownload</a>, het script gedraaid en <a href="https://github.com/koenelsdijk/kekwatikdacht/commit/189028356b10d6873343fa37aaa2091c6d0e4bd9">de gegenereerde bestanden toegevoegd aan de repository</a>. Mijn plan is om dat allemaal automatisch op de server te laten plaatsvinden. Periodiek of, bij voorkeur, getriggerd door het bewerken en/of publiceren van een post. Ook zou ik er graag op github beter leesbare <a href="https://docs.github.com/en/get-started/writing-on-github/getting-started-with-writing-and-formatting-on-github/basic-writing-and-formatting-syntax">markdown</a>-bestanden van willen maken. </p>
    <div class="kg-card kg-toggle-card" data-kg-toggle-state="close">
      <div class="kg-toggle-heading">
        <h4 class="kg-toggle-heading-text">
          <a href="https://github.com/koenelsdijk/kekwatikdacht/blob/main/extract_posts.sh" rel="noreferrer">
            <code spellcheck="false" style="white-space: pre-wrap;">
              <span>extract-posts.sh</span>
            </code>
          </a>
        </h4>
        <button class="kg-toggle-card-icon" aria-label="Expand toggle to read content">
          <svg id="Regular" xmlns="http://www.w3.org/2000/svg" viewbox="0 0 24 24">
            <path class="cls-1" d="M23.25,7.311,12.53,18.03a.749.749,0,0,1-1.06,0L.75,7.311"></path>
          </svg>
        </button>
      </div>
      <div class="kg-toggle-content">
        <p>
          <i>
            <em class="italic" style="white-space: pre-wrap;">Het was mijn bedoeling onderstaand codeblok hier binnen de toggle te plaatsen, maar ik zie nog geen mogelijkheid in de ghost editor om dat voor elkaar te krijgen. Hoe ik dat wel kan doen ga ik later uitzoeken. </em>
          </i>
        </p>
      </div>
    </div>
    <figure class="kg-card kg-code-card">
      <pre>
        <code>#!/bin/bash
JSON_DATA=$(cat "test.json")

# Use jq to parse and extract data
jq_output=$(echo "$JSON_DATA" | jq -r '
  .db[0].data.posts[] | [{
    filename: (if .status == "draft" then (.slug + "_DRAFT") else .slug end + ".html"),
    content: .html,
    type: .type
  }]
')

echo "$jq_output" | jq -c '.[]' | while read item; do
  filename=$(echo "$item" | jq -r '.filename')
  content=$(echo "$item" | jq -r '.content')
  dir=$(echo "$item" | jq -r '.type')s # &lt;- 's' to create plural. Type can be "post" or "page".

  mkdir -p "$dir"
  echo "$content" &gt; "$dir/$filename"
  echo "wrote to $dir/$filename"
done</code>
      </pre>
      <figcaption>
        <p>
          <span style="white-space: pre-wrap;">bash</span>
        </p>
      </figcaption>
    </figure>
    <p>Dit was mijn eerste kennismaking met <a href="https://github.com/jqlang/jq">jq</a>, dat ik alleen nog van naam kende. Mijn eerste indruk: heel nuttig om in de terminal of een script met json data te werken. Het werkte prima voor mijn doeleinden, totdat ik wat verder kwam met deze post, de eerste waarin wat meer gebeurt dan platte tekst en een horizontale lijn. Met name het codeblok met het script hierboven bleek problematisch voor het script. ðŸ¤” Na een aantal probeersels om het script volledig werkend te krijgen met deze post, besloot ik het anders aan te pakken. Het was tijd voor</p>
    <h2 id="poging-2-c-console-app">Poging 2: C# console app</h2>
    <p>Nu ik niet langer dacht dat het met een bash-script sneller en makkelijker kon, viel ik terug op wat ik het beste ken en waar ik het meest comfortabel in ben: <a href="https://nl.wikipedia.org/wiki/C_Sharp" rel="noreferrer">C#</a>. </p>
  </body>
</html>